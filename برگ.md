1.  **فصل 4 دهم - گفتار 3**: سبزیجات با برگ سبز تیره، حبوبات، گوشت قرمز و جگر از منابع آهن و فولیک اسید هستند.
2.  **فصل 6 دهم - گفتار 1**: حالت تورم (تورژسانس) یاخته‌ها در بافت‌های گیاهی سبب می‌شود که اندام‌های غیرچوبی، مانند برگ و گیاهان علفی استوار بمانند.
3.  **فصل 6 دهم - گفتار 1**: آنتوسیانین، نوعی رنگیزه است که در واکوئول ذخیره می‌شود و در برگ کلم بنفش به مقدار فراوانی وجود دارد.
4.  **فصل 6 دهم - گفتار 1**: در پاییز با کاهش طول روز و کم شدن نور، ساختار سبزدیسه‌ها در بعضی (نه همه) گیاهان تغییر می‌کند و به رنگ دیسه تبدیل می‌شوند. در این هنگام سبزینه در برگ تجزیه می‌شود و مقدار کاروتنوئیدها افزایش می‌یابد.
5.  **فصل 6 دهم - گفتار 1**: هنگام برش دمبرگ انجیر یا جدا کردن میوه‌ی تازه‌ی انجیر از شاخه، از محل برش، شیره‌ی سفید رنگی خارج می‌شود که به آن شیرابه می‌گویند.
6.  **فصل 6 دهم - گفتار 1**: برگ بعضی گیاهان بخش‌های غیرسبز، مثالً سفید، زرد، قرمز یا بنفش دارد. هنگام کاهش نور در چنین گیاهانی، برای افزایش میزان جذب نور، مساحت بخش‌های سبز افزایش می‌یابد.
7.  **فصل 6 دهم - گفتار 2**: در برش عرضی ریشه، ساقه و برگ نهاندانگان، سه سامانه‌ی بافتی پوششی، زمینه‌ای و آوندی قابل تشخیص است.
8.  **فصل 6 دهم - گفتار 2**: سامانه‌ی بافت پوششی در برگ‌ها، ساقه‌ها و ریشه‌های جوان روپوست نامیده می‌شود و معمولاً از یک لایه یاخته تشکیل شده است.
9.  **فصل 6 دهم - گفتار 2**: پوستک به علت لیپیدی بودن به کاهش تبخیر آب از سطح برگ کمک می‌کند.
10. **فصل 6 دهم - گفتار 2**: پارانشیم سبزینه‌دار به فراوانی در اندام‌های سبز گیاه، مانند برگ دیده می‌شود.
11. **فصل 6 دهم - گفتار 3**: جوانه‌ها مجموعه‌ای از یاخته‌های مریستمی و برگ‌های بسیار جوان‌اند. رشد جوانه‌ها علاوه بر افزایش طول ساقه، به ایجاد شاخه‌ها و برگ‌های جدید نیز می‌انجامد.
12. **فصل 6 دهم - گفتار 3**: گره، محلی است که برگ به ساقه یا شاخه متصل است. در واقع، دمبرگ در محل گره، به ساقه یا شاخه متصل می‌شود.
13. **فصل 6 دهم - گفتار 3**: پوستک در برگ‌های گیاه خرزهره ضخیم است و روزنه‌های آن در فرورفتگی‌های غارمانندی قرار می‌گیرند. در این فرورفتگی‌ها تعداد فراوانی کرک وجود دارد. این کرک‌ها با به دام انداختن رطوبت هوا، اتمسفر مرطوبی در اطراف روزنه‌ها ایجاد می‌کنند و مانع خروج بیش از حد آب از برگ می‌شوند.
14. **فصل 6 دهم - گفتار 3**: پارانشیم هوادار در ریشه، ساقه و برگ، یکی از سازش‌های گیاهان آبزی است.
15. **فصل 7 دهم - گفتار 2**: گیاه گونرا در نواحی فقیر از نیتروژن رشد شگفت‌انگیزی دارد. سیانوباکتری‌های همزیست درون ساقه و دمبرگ این گیاه، تثبیت نیتروژن انجام می‌دهند و از محصولات فتوسنتزی گیاه استفاده می‌کنند.
16. **فصل 7 دهم - گفتار 2**: در گیاهان حشره‌خوار، مانند توبره‌واش، برخی برگ‌ها برای شکار و گوارش جانوران کوچک مانند حشرات، تغییر کرده است. مثالً نوعی برگ در گیاه توبره‌واش به صورت بخش کوزه‌مانند است و رنگ قرمز و زرد دارد.
17. **فصل 7 دهم - گفتار 3**: بخش زیادی از آب جذب شده توسط گیاه، از سطح برگ‌ها تبخیر می‌شود. خروج آب به صورت بخار از سطح اندام‌های هوایی گیاه تعرق نامیده می‌شود. تعرق، سازوکار لازم را برای جابه‌جایی آب و مواد معدنی به برگ فراهم می‌کند. بیشتر تعرق گیاهان از روزنه‌های برگ‌ها انجام می‌شود.
18. **فصل 7 دهم - گفتار 3**: در گیاهان، تعرق می‌تواند از طریق روزنه‌های هوایی، پوستک و عدسک‌ها انجام شود. بیشتر تبادل گازها و در نتیجه تعرق برگ‌ها از منفذ (روزن) بین یاخته‌های نگهبان روزنه‌های هوایی انجام می‌شود.
19. **فصل 7 دهم - گفتار 3**: کاهش تعداد روزنه‌ها، کاهش تعداد یا سطح برگ‌ها از سازگاری‌های گیاهان برای زندگی در محیط‌های خشک هستند.
20. **فصل 7 دهم - گفتار 3**: اگر مقدار آبی که در اثر فشار ریشه‌ای به برگ‌ها می‌رسد از مقدار تعرق آن از سطح برگ بیشتر باشد، آب به صورت قطراتی از انتها یا لبه‌ی برگ‌های بعضی گیاهان علفی خارج می‌شود که به آن تعریق می‌گویند. تعریق از ساختارهای ویژه‌ای به نام روزنه‌های آبی انجام می‌شود. این روزنه‌ها همیشه باز هستند و محل آن‌ها در انتها یا لبه‌ی برگ‌هاست.
21. **فصل 7 دهم - گفتار 3**: بخشی از گیاه که ترکیبات آلی مورد نیاز بخش‌های دیگر گیاه را تأمین می‌کند، محل منبع است. برگ‌ها از مهم‌ترین محل‌های منبع هستند.
22. **فصل 8 یازدهم - گفتار 1**: گیاهان می‌توانند به روش غیرجنسی و با استفاده از بخش‌های رویشی، یعنی ساقه، برگ و ریشه تکثیر یابند.
23. **فصل 8 یازدهم - گفتار 1**: پیاز، ساقه‌ی زیرزمینی کوتاه و تکمه‌مانندی دارد که برگ‌های خوراکی به آن متصل هستند.
24. **فصل 8 یازدهم - گفتار 3**: به لپه‌ها برگ‌های رویانی نیز گفته می‌شود؛ زیرا در بسیاری از گیاهان گل‌دار، نظیر لوبیا، از خاک بیرون می‌آیند و به مدت کوتاهی فتوسنتز می‌کنند. در این گیاهان، لپه‌ها دارای سبزینه هستند و به رنگ سبز دیده می‌شوند. در گیاهانی که رویش زیرزمینی دارند و لپه‌ها از خاک خارج نمی‌شوند، سبزینه و فتوسنتز نیز در لپه‌ها دیده نمی‌شود.
25. **فصل 9 یازدهم - گفتار 1**: سیتوکینین‌ها با تحریک تقسیم یاخته‌ای و در نتیجه ایجاد یاخته‌های جدید، پیر شدن اندام‌های هوایی گیاه را به تأخیر می‌اندازند. به همین علت با افشانه کردن سیتوکینین روی برگ و گل‌ها آن ها را تازه نگه می‌دارند.
26. **فصل 9 یازدهم - گفتار 1**: با قطع جوانه رأسی، جوانه‌های جانبی رشد و شاخه و برگ جدید ایجاد می‌کنند.
27. **فصل 9 یازدهم - گفتار 1**: اتیلن حاصل از سوخت های فسیلی باعث ریزش برگ درختان می‌شود. برگ هنگامی می‌ریزد که ارتباط آن با شاخه قطع شده باشد. اگر بنا باشد که ارتباط برگ با شاخه قطع شود باید یاخته‌ها از هم جدا شوند. مشاهدات میکروسکوپی نشان می‌دهد که در قاعده‌ی دمبرگ در محل اتصال به شاخه، لایه‌ی جداکننده تشکیل می‌شود. یاخته ها در این منطقه به علت فعالیت آنزیم‌های تجزیه کننده از هم جدا می‌شوند و به تدریج از بین می‌روند؛ در نتیجه، برگ از شاخه جدا می‌شود. برگ در پاسخ به افزایش نسبت اتیلن به اکسین، آنزیم‌های تجزیه‌کننده‌ی دیواره را تولید می‌کند.
28. **فصل 9 یازدهم - گفتار 2**: برگ بعضی درختان با کاهش دما در فصل پاییز می‌ریزد و جوانه‌ها با برگ‌های پولک مانندی حفظ می‌شوند.
29. **فصل 9 یازدهم - گفتار 2**: ضربه زدن به برگ گیاه حساس، باعث تا شدن برگ می‌شود. این پاسخ به علت تغییر فشار تورژسانس در یاخته‌هایی رخ می‌دهد که در قاعده‌ی برگ قرار دارند. برگ تله مانند گیاه گوشتخوار کرک هایی دارد که با برخورد حشره به آن ها تحریک و پیام هایی را به راه می اندازند که سبب بسته شدن برگ و در نتیجه، به دام افتادن حشره می‌شود.
30. **فصل 9 یازدهم - گفتار 2**: حشره‌های کوچک نمی‌توانند روی برگ‌های کرک دار به راحتی حرکت کنند.
31. **فصل 9 یازدهم - گفتار 2**: از یاخته‌های آسیب دیده‌ی برگ گیاه تنباکو، ترکیب فراری متصاعد می‌شود که نوعی زنبور وحشی آن را شناسایی می‌کند.
32. **فصل 4 دوازدهم - گفتار 3**: وجود سنگواره‌ی برگ درخت گیسو، نشان می‌دهد که این گیاه از گذشته‌های دور تا زمان حال وجود داشته است.
33. **فصل 6 دوازدهم - گفتار 1**: برگ ساختار تخصص یافته برای فتوسنتز و مناسب‌ترین ساختار برای فتوسنتز در اکثر گیاهان است. برگ گیاهان دولپه‌ای دارای پهنک و دمبرگ است. پهنک شامل روپوست، میانبرگ و دسته های آوندی (رگبرگ) است.
34. **فصل 6 دوازدهم - گفتار 3**: در گیاهان دارای فتوسنتز CAM، نظیر کاکتوس و آناناس، برای جلوگیری از هدر رفتن آب، روزنه‌ها در طول روز بسته و در شب باز هستند. برگ، ساقه یا هردوی آن ها در چنین گیاهانی گوشتی و پرآب هستند. این گیاهان در واکوئول های خود ترکیباتی دارند که آب را نگه می‌دارند.
35. **فصل 8 دوازدهم - گفتار 1**: شامپانزه‌ها برگ‌های شاخه‌ی نازک درختان را جدا می‌کنند و آن را درون لانه‌ی موریانه‌ها فرو می‌برند تا موریانه‌ها را بیرون بیاورند و بخورند. این رفتار، مثالی از رفتار حل مسئله است.
36. **فصل 8 دوازدهم - گفتار 3**: مورچه‌های برگ‌بر، قطعه‌های برگ را به عنوان کود برای پرورش نوعی قارچ که از آن تغذیه می‌کنند، به کار می‌برند. در اجتماع این مورچه‌ها، کارگرها اندازه‌های متفاوتی دارند. تعدادی از آن ها که بزرگتر هستند، برگ‌ها را برش می دهند و به لانه حمل می‌کنند.

